Benvenuti su Fumetti Marvel in questo sito cercherò di illustrare la storia della Marvel in Italia e dei suoi personaggi negli anni in cui questa non era ancora alla fama di oggi. Parlerò quindi principalmente del periodo della Golden Age Marvel Corno e dei suoi fumetti di allora. Tutto iniziò nel lontano 1969 quando su Linus Estate apparve il numero 1 dei Fantastici Quattro, quella fu la prima apparizione dei fumetti Marvel in Italia, bisognerà poi aspettare sino alla primavera del 1970 per vedere qualcos'altro della Marvel in Italia. Infatti nella primavera di quell'anno il mitico Luciano Secchi (conosciuto anche come Max Bunker creatore di Alan Ford) fece apparire nei fumetti Corno due fumetti Marvel: Daredevil (trasformato in Devil e Spider-Man (traducendo il nome in Uomo Ragno per evitare problemi dato che in edicola a quel tempo esisteva un personaggio col nome similare). Apparvero in edicola a 15 giorni di distanza l'uno dall'altro (Spider-Man apparve il 30/4/1970 in Italia). In essi c'erano altri due personaggi Marvel famosi negli USA. In Devil c'era Silver Surfer personaggio creato da Jack Kirby e Stan Lee sulle pagine dei Fantastici Quattro e sull'Uomo Ragno il Dottor Strange eroe Marvel creato da Steve Ditko e Stan Lee ne apparve però una versione cronologicamente più avanzata rispetto alle storie dell'Uomo Ragno non più disegnata da Ditko.